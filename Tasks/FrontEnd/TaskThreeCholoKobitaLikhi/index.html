<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kobita Likhi</title>
</head>

<body>
    <pre>
            মানুষ – কাজী নজরুল ইসলাম

    গাহি সাম্যের গান-
    মানুষের চেয়ে কিছু নাই, নহে কিছু মহীয়ান,
    নাই দেশ-কাল-পাত্রের ভেদ, অভেদ ধর্মজাতি,
    সব দেশে, সল কালে, ঘরে-ঘরে তিনি মানুষের জ্ঞাতি।
    ‘পূজারী, দুয়ার খোল,
    ক্ষুদার ঠাকুর দাঁড়ায়ে দুয়ারে পূজার সময় হলো!’
    স্বপ্ন দেখিয়া আকুল পূজারী খুলিল ভজনালয়
    দেবতার বরে আজ রাজা-টাজা হ’য়ে যাবে নিশ্চয়!
    জীর্ণ-বস্ত্র শীর্ণ-গাত্র, ক্ষুদায় কন্ঠ ক্ষীণ
    ডাকিল পান্থ, ‘দ্বার খোল বাবা, খাইনি তো সাত দিন!’
    সহসা বন্ধ হ’ল মন্দির, ভুখারী ফিরিয়া চলে,
    তিমির রাত্রি, পথ জুড়ে তার ক্ষুদার মানিক জ্বলে!
    ভুখারী ফুকারি’ কয়,
    ‘ঐ মন্দির পূজারীর, হায় দেবতা, তোমার নয়!’
</pre>
</body>

</html>